---
layout: generico
title: 1° Notiziario Nautisette 2020
tag: Editoriale
image: /images/posts/notiziario-editoriale.svg
categories: news
---

![](/images/posts/notiziario-editoriale.svg){:.image.round.right}

Carissime socie e carissimi soci,

non potendo indire l’Assemblea nei termini statutari ed in virtù dei decreti emanati dal Governo e dalla Regione che vengono costantemente aggiornati, il Consiglio Direttivo ha ritenuto opportuno inviarvi questo giornalino per portarvi a conoscenza di quello che è stato l’andamento del 2019 per la nostra associazione.

A tale scopo viene allegato al notiziario in versione pdf scaricabile tramite il link in fondo il rendiconto consuntivo che è stato approvato dal Consiglio Direttivo e dal Collegio dei Revisori dei Conti.

Vi possiamo garantire che, nonostante le restrizioni, abbiamo portato avanti tutte quelle iniziative deliberate con voi nelle varie assemblee e di aver regolarmente aperto la sede ogni venerdì con le dovute cautele di sicurezza.

Come avete potuto notare abbiamo completato i lavori per la sostituzione della gru e stiamo lavorando per la realizzazione del pontile sulla sponda del fiume Terzo. Siamo ancora in attesa di ricevere le autorizzazioni dai vari enti Regionali per dare il via ai lavori.

Cari soci di N7, nonostante le difficoltà che tutti noi stiamo incontrando, vogliamo farvi sapere che il Consiglio Direttivo è presente ed è disponibile per darvi tutte le risposte di cui potreste avere bisogno in merito all’andamento dell’anno appena trascorso.

Vi salutiamo calorosamente con l’augurio di poterci rincontrare tutti al più presto.

Il Presidente<br>Roberto COMUZZI.

_Scarica la versione integrale del_
{:.align-center}
<a href="/download/archivioN7/NotiziarioN7-2011-1.pdf" target="_blank" class="button small icon fa-download">Notiziario N7</a>
{:.align-center}
