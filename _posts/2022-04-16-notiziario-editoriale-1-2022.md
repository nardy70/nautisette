---
layout: generico
title: 1° Notiziario Nautisette 2022
tag: Editoriale
image: /images/posts/notiziario-editoriale.svg
categories: news
---

![](/images/posts/notiziario-editoriale.svg){:.image.round.right}

Care socie e cari soci,
ormai sono trascorsi 2 anni da quando, anche la nostra associazione, ha dovuto fare i conti con l’emergenza epidemiologica Covid-19.

Di fatto, abbiamo dovuto rinunciare a molte delle nostre iniziative, chiudere la nostra sede e porre in essere, con tutte le difficoltà del caso, tutte quelle misure necessarie per dare continuità alla gestione della nostra associazione.

Desidero evidenziare che, nonostante le numerose restrizioni poste in essere negli ultimi due anni, la nostra associazione ha continuato a crescere e, ad oggi, i soci sono ben 781.

Come sapete, il progetto in itinere più importante è la posa in opera della pedana e relativi ormeggi lungo la sponda sinistra del fiume Terzo. Il progetto, piuttosto articolato, richiede ancora lavoro in quanto risulta indispensabile modificare il piano dei porti e attendere alcune verifiche necessarie a garantire a voi tutti un lavoro allo stato dell’arte.

Ormai, com’è noto, sono iniziati i lavori lungo l’argine di via Dante e lungo la sponda destra e i tempi per l’ultimazione dei
lavori sono previsti da contratto entro il 31 dicembre 2022.

Recentemente, a seguito di alcuni furti occorsi ad alcuni dei nostri soci, abbiamo deciso di investire sul sistema di sicurezza passivo e attivo relativo all’impianto di video-sorveglianza (potenziamento della qualità video e di registrazione) e della presenza di personale qualificato quale guardie giurate. Non meno importante è il rinnovo del contratto di vigilanza avvenuto nel mese di febbraio di quest’anno in quanto, quello precedente, non era più soddisfacente e conforme alle nostre aspettative. Il Consiglio Direttivo ha deciso di avvalersi dell’azienda Mondialpol che opera già da anni sul territorio aquileiese.

Colgo l‘occasione per rinnovare il mio invito a tuti i soci ad una maggiore partecipazione alle attività della nostra associazione.

Ringrazio ancora tutti voi e coloro che concretamente hanno contribuito a far si che l’attività della nostra associazione resti in linea con gli scopi statutari sui quali si basa la nostra associazione.

Il Presidente<br>Roberto COMUZZI.

_Scarica la versione integrale del_
{:.align-center}
<a href="/download/archivioN7/NotiziarioN7-2204-1.pdf" target="_blank" class="button small icon fa-download">Notiziario N7</a>
{:.align-center}
