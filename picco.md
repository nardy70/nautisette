---
title: Regolamento per l'utilizzo del picco nautisette e delle attrezzature annesse
layout: generico
tag: Approvato l'08 Aprile 2022
sitemap:
---

![](/images/logo/logogru.jpeg){:.image.round.right}
<br>

#### Articolo 1 - PROPRIETA':

Lungo la sponda sinistra del Fiume Natissa, nel Comune di Aquileia (UD) alla fine di Via Curiel, è presente una struttura denominata “PICCO”, atta all'alaggio ed al varo delle unità nautiche aventi un peso massimo di 5000 kg.
Tale struttura sorge su un'apposita area di proprietà Demaniale, la quale è stata data in concessione all'Associazione Nautica denominata NAUTISETTE, avente sede in Aquileia (UD) in Via Dante n° 17, per essere utilizzata dai suoi associati.
<br>Il PICCO è di proprietà dell'Associazione Nautica NAUTISETTE, che ne cura l'uso e la manutenzione, così come l'apposita IDROPULITRICE a servizio esclusivo dei suoi associati, per le sole operazioni di pulizia delle carene.
<br>E’ di proprietà dell'Associazione Nautica NAUTISETTE, che ne cura l'uso e la manutenzione anche il Box di supporto al Picco, nei cui spazi vengono custodite le relative attrezzature di supporto, l'impianto di trattamento delle acque di lavaggio delle unità alate dal Picco.
<br>In tale Box è presente inoltre anche una zona adibita a servizi igienici al servizio degli associati e secondo le modalità che saranno ritenute più idonee ed ivi indicate, anche al servizio dei navigatori in transito sul Fiume Natissa che sostano nelle aree previste.

#### Articolo 2 - UTILIZZO:

La struttura denominata “PICCO” è ad esclusivo servizio degli ASSOCIATI in regola con i dovuti versamento associativi, con l'unico scopo di permettere l'Alaggio, il Varo e la pulizia della carena delle proprie unità nautiche.
<br>Tale struttura può comunque essere utilizzata anche da altri Enti, Forze dell'Ordine ed istituzioni, per questioni di sicurezza, emergenza o quant'altro, previa autorizzazione del presidente dell'Associazione NAUTISETTE (o suo sostituto), anche per le vie brevi.

#### Articolo 3 - SICUREZZA:

Per opportune ragioni di sicurezza è vietato sostare ed attraversare l'area operativa del Picco, quando questo è in funzione.
<br>Tale area sarà opportunamente evidenziata da idonei cartelli, nonché da un’apposita segnaletica verticale ed orizzontale.
<br>In detta area potrà essere presente esclusivamente l'operatore del Picco ed il proprietario dell'unita che è in tale momento è oggetto alle operazioni effettuate dal Picco (o il suo delegato), il quale deve eseguire le operazioni di carico e scarico dell'unità nautica sul mezzo di trasporto con cui è giunta o con la quale verrà trasportata l'unità, **lo stesso sotto la propria responsabilità impartisce le indicazioni sulle manovre che l'operatore del Picco deve eseguire per effettuare al meglio tale operazione**.
<br>**L'operatore del Picco** esegue esclusivamente le manovre di carico e scarico dell'unità richieste dal proprietario dell'unità o dal suo delegato presente sul posto, per cui **NON E' RESPONSABILE della sistemazione dell'unità nautica su invasi, su carrelli/rimorchi stradali, su mezzi di trasporto vari e su qualsiasi altra attrezzatura similare atta al trasporto o al sostegno dell'unità**.
<br>**La responsabilità dell’operatore del Picco, cessa quando vengono correttamente sganciate le apposite imbracature per il sollevamento dell’unità**.
<br>Spetta al proprietario dell'unita, oggetto delle operazioni effettuate, eseguire le operazioni di idropulizia (pulizia carene) o al suo delegato, l'Associazione Nautisette fornisce esclusivamente l'apposita Idropulitrice, che deve essere utilizzata sul posto; l'operatore del Picco NON deve eseguire tali operazioni di pulizia.
<br>**L'operatore del Picco NON è tenuto ad effettuare sforzi o quant'altro siano necessari per sistemare l'unità e/o per aiutare il proprietario (o il suo delegato) a spostare l'unità al di fuori dell'area del Picco**.
<br>**L'operatore del Picco è obbligato ad indossare i Dispositivi di Protezione Individuale, durante tutte le operazioni eseguite al Picco**.
<br>L'Associazione Nautisette, NON E' titolare di alcuna concessione per le aree esterne alla zona Picco e NON è proprietaria delle strutture ivi presenti.
<br>Una volta che l'unità esce dalla zona operativa del Picco, l'Associazione Nautisette NON è responsabile della custodia, della vigilanza o di quant'altro su tali unità.
<br>Il proprietario dell’unità nautica soggetta alle operazioni del Picco che voglia farsi sostituire in tali operazioni da un suo delegato, lo deve fare in maniera formale, mediante la consegna all’operatore del Picco di un’apposita dichiarazione debitamente sottoscritta, che sarà opportunamente conservata dall’Associazione Nautisette.

#### Articolo 4 - OPERATORI DEL PICCO:

Le persone che possono manovrare il PICCO, sono esclusivamente quelle autorizzate formalmente dall'Associazione Nautisette, le quali sono maggiorenni, in possesso degli appositi attestati che ne garantiscono la capacità di manovrare il Picco in sicurezza.
<br>L'Associazione Nautisette custodisce presso i propri uffici, copia dell'autorizzazione rilasciata, nonché copia dei documenti dell'autorizzato e del relativo attestato di idoneità.
<br>L'utilizzo per qualsiasi motivo da parte di terzi NON ASSOCIATI del Picco è assolutamente vietato.
<br>L’utilizzo improprio da parte di terzi determina la NON copertura assicurativa e la responsabilità di questi per gli eventuali danni cagionati alle strutture o a terzi, unità nautiche comprese.
<br>Per questioni di sicurezza, nonché per evitare un uso improprio del Picco e delle attrezzature menzionate, le chiavi del box saranno custodite presso la sede di Nautisette o potranno essere consegnate previo formale atto di consegna alle persone in grado di poter operare con il Picco ed a quelle che l'Associazione riterrà opportuno per questioni di sicurezza dell'impianto stesso.
<br>Le stesse si impegneranno formalmente a non duplicare tali chiavi ne a consegnarle a terzi, pena il ritiro delle stesse.
<br>L'operatore del Picco valuta in maniera insindacabile le condizioni meteorologiche e dell'unità, e se lo ritiene opportuno si può rifiutare di eseguire l'operazione richiesta per ragioni di sicurezza.
<br>L'operatore del Picco, ha il dovere di trascrivere sull'apposito blocchetto presente all'interno del Box, tutte le operazioni eseguite al Picco, ovvero quanti Alaggi, Vari ed operazioni di Idropulizia (pulizia carene) che sono stati richiesti ed effettuati dall’associato, indicando sulla medesima oltre al nome ed al cognome, la data e l'ora in cui l'operazione è stata eseguita.
<br>Le operazioni del Picco sono svolte dagli operatori volontari, debitamente autorizzati, i cui nomi e le relative modalità di contatto sono indicate presso l’area Picco.
<br>Le operazioni da eseguirsi presso il Picco, devono essere preventivamente concordate con gli operatori indicati.

#### Articolo 5 - COPERTURA ASSICURATIVA:

La copertura assicurativa del PICCO copre esclusivamente i danni cagionati agli associati i ed alle loro unità, dall'operatore autorizzato, esclusivamente per le operazioni di alaggio e varo effettuate con il PICCO.

#### Articolo 6 - ANNOTAZIONE DELLE OPERAZIONI ESEGUITE:

Tutte le operazioni eseguite devono essere opportunamente registrate e controfirmate dall’operatore e dall’associato (o dal suo delegato), su di un apposito blocchetto di ricevute in triplice copia che attesta le **<u>operazioni eseguite nell'area Picco</u>**, il quale viene custodito all’interno del BOX di supporto al Picco.

#### Articolo 7 - CARATTERISTICHE DEL BLOCCHETTO OPERAZIONI ESEGUITE NELL'AREA PICCO:

Il blocchetto delle operazioni eseguite, dovrà contenere in maniera semplificata e precompilata le seguenti voci o caratteristiche principali:

- Numerico progressivo.
- Data ed ora in cui si è svolta l'operazione.
- Nome e cognome dell’associato che ha richiesto l'operazione.
- Numero di Alaggi eseguiti.
- Numero di Vario eseguiti.
- Numero di operazioni di Idropulizia carene eseguite.
- Firma dell'OPERATORE che ha eseguito le operazioni.
- Firma dell’associato che ha richiesto le operazioni eseguite.

#### Articolo 8 - ENTRATA IN VIGORE:

Il presente Regolamento entra in vigore immediatamente dopo l'approvazione effettuata dal Consiglio Direttivo e viene portato a conoscenza degli associati tramite la sua pubblicazione sul sito Internet dell'Associazione Nautisette, nonché mediante la sua pubblicazione nelle apposite bacheche presenti presso la sede Nautisette e presso l'area Picco.

---

> #### Il presente Regolamento viene APPROVATO dal Consiglio Direttivo dell’Associazione Nautica denominata NAUTISETTE in data 08/04/2022.

---

_Scarica la versione in pdf_
{:.align-center}
<a href="/download/r-picco.pdf" target="_blank" class="button small icon fa-download">Regolamento</a>
{:.align-center}
